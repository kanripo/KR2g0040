# -*- mode: mandoku-view; -*-
#+TITLE: 百越先賢志
#+DATE: 2015-08-24 22:35:45.984792
#+PROPERTY: ID KR2g0040
#+PROPERTY: BASEEDITION WYG    
#+PROPERTY: JUAN 卷二 
<pb:KR2g0040_WYG_002-1a>¶
欽定四庫全書¶
　百越先賢志卷二　　　　明　歐大任　撰¶
　　嚴光¶
嚴光字子陵一名遵㑹稽餘姚人也少有高名同光武¶
遊學光武即位乃變名姓隐身不見帝思其賢令物色¶
訪之齊國上言有一男子披羊裘釣澤中帝疑光也遣¶
安車𤣥纁聘之三反而後至舍於北軍給牀褥太官朝¶
夕進膳司徒侯霸與光素舊使西曹屬侯子道奉書願¶
<pb:KR2g0040_WYG_002-1b>¶
屈語言光不起牀上箕踞抱膝發書問子道曰君房素¶
癡今為三公寧小差否子道曰位已鼎足不癡也光曰¶
遣卿來何言道傳霸言光曰卿言不癡是非癡詔耶天¶
子徴我三乃來人主尚不見當見人臣乎子道求報光¶
曰我手不能書乃投札口授曰君房足下位至鼎足甚¶
善懷仁輔義天下悅阿䛕順㫖要領絶霸封奏其書帝¶
笑曰狂奴故態也車駕即日幸其館光卧不起帝即卧¶
所撫其腹曰咄咄子陵不可相助為理耶光又眠不應¶
<pb:KR2g0040_WYG_002-2a>¶
良久乃張目熟視曰昔唐堯著徳巢父洗耳士故有志¶
何至相廹乎帝曰我竟不能下汝耶於是升輿歎息而¶
去復引光入道舊故從容問光曰朕何如昔時對曰陛¶
下差増於往因共偃卧光以足加帝腹明日太史奏客¶
星犯御坐甚急帝笑曰朕故人嚴子陵共卧耳除為諫¶
議大夫不屈乃耕於富春山後人名其釣處為嚴陵瀨¶
焉建武十七年復特徴不至年八十終於家帝傷之詔¶
下郡縣賜錢百萬糓千斛(據後漢書皇甫/謐高士傳恭修)¶
<pb:KR2g0040_WYG_002-2b>¶
　　陳元¶
陳元字長孫蒼梧廣信人父欽習左氏春秋事黎陽賈¶
䕶與劉歆同時而别自名家王莽從欽受左氏學以欽¶
為厭難將軍元少傳父業為之訓詁銳精覃思至不與¶
鄉里通以父任為郎建武初元與桓譚杜林鄭興俱為¶
學者所宗時議欲立左氏傳博士范升奏以為左氏淺¶
末不宜立元聞之詣闕上䟽曰陛下撥亂反正文武並¶
用深愍經萟謬雜每臨朝輙延羣臣講論聖道知丘明¶
<pb:KR2g0040_WYG_002-3a>¶
至賢親受孔子而公羊糓梁傳聞於後世故詔立左氏¶
博詢可否盡之羣下也今論者沈溺所習翫守舊聞固¶
執虛言傳授之辭以非親見實事之道左氏孤學少與¶
遂為異家之所覆冐夫至音不合衆聼故伯牙絶弦至¶
寳不同衆好故卞和泣血仲尼聖徳而不容於世况於¶
竹帛餘文其為雷同者所排固其宜也非陛下至明孰¶
能察之臣元竊見升等又曰先帝不以左氏為經故不¶
置博士後主所宜因襲臣愚以為若先帝所存而後主¶
<pb:KR2g0040_WYG_002-3b>¶
必行者則盤庚不當遷於殷周公不當營洛邑陛下不¶
當都山東也往者孝武皇帝好公羊衛太子好糓梁有¶
詔詔太子受公羊不得受糓梁孝宣皇帝在人間時衛¶
太子好糓梁於是獨學之及即位為石渠論而糓梁氏¶
興至今與公羊並存此先帝後帝各有所立不必其相¶
因也方今干戈少弭戎事畧輯留思聖藝眷顧儒雅分¶
明白黒建立左氏解釋先聖之積結洮汰學者之累惑¶
使基業垂於萬世後進無復狐疑則天下幸甚書奏下¶
<pb:KR2g0040_WYG_002-4a>¶
其議范升復與元辨難凡十餘上帝卒立左氏學元以¶
才高著名辟司空李通府時大司農江馮上言宜令司¶
𨽻校尉督察三公事下三府元䟽論不宜使有司察公¶
輔帝從之李通罷元復辟司徒歐陽歙府數陳當世事¶
郊廟之禮帝不能用以病去年老卒於家(據後漢書漢/文選恭修)¶
　　沈豐¶
沈豐字聖通㑹稽烏程人永平中為郡主簿遷零陵太¶
守為政慎刑重法罪人詞訟初不歴獄嫌疑不决一斷¶
<pb:KR2g0040_WYG_002-4b>¶
於口鞭朴不舉市無刑戮僚友有過亦不暴揚有善必¶
述曰太守所不及也在官七年建初間有紫芝甘露之¶
瑞論者以為皆豐治化之應也(據㑹稽典録/楚紀恭修)¶
　　顧奉公孫松(董子儀朱俊附/)¶
顧奉公孫松俱㑹稽處士有行誼蜀郡張霸永元中為¶
㑹稽太守表用之奉為頴川太守松為司𨽻校尉並有¶
名稱其諸有行業者皆見擢用郡中争厲志節習經者¶
以千數道路但聞誦聲先是郡有高士董子儀㑹稽都¶
<pb:KR2g0040_WYG_002-5a>¶
尉任延敬待以師友之禮是以郡中賢士大夫争往官¶
焉上虞朱俊亦明經舉孝亷蓋與奉松先後表著者也¶
(據東觀漢記/後漢書恭修)¶
　　陳囂¶
陳囂字子公山隂人囂與紀伯為隣伯竊囂藩地自益¶
囂不校益徙地與之伯慚懼歸所侵地囂辭不受遂為¶
大路鄉里上其事刺史行部異囂問之囂曰隣自有地¶
囂無所讓路也刺史表其里曰風義鄉(據英賢傳㑹/稽典録恭修)¶
<pb:KR2g0040_WYG_002-5b>¶
　　鄭𢎞¶
鄭𢎞字巨君㑹稽山隂人也少為鄉嗇夫太守第五倫¶
行春見而深竒之召署督郵舉孝亷𢎞師同郡河東太¶
守焦貺楚王英謀反發覺䟽引及貺貺被收捕疾病道¶
亡妻子閉繫詔獄考掠連年諸生故人懼相連及皆變¶
姓名以逃禍𢎞獨髠頭負鈇鑕詣闕上章為貺訟罪顯¶
宗覺悟赦其家屬𢎞躬送貺䘮及妻子還鄉里由是顯¶
名拜為騶令遷淮陽太守消息繇賦政不煩苛行春大¶
<pb:KR2g0040_WYG_002-6a>¶
旱随車而雨白鹿方道夾轂而行建初初四遷為尚書¶
令舊制尚書郎限滿補縣長令史丞尉𢎞奏以為臺職¶
雖尊而酬賞甚薄至於開選多無樂者請使郎補千石¶
令史為長帝從其議𢎞前後所陳有補益王政者皆著¶
之南宮以為故事出為平原相徴拜侍中建初八年代¶
鄭衆為大司農舊交趾七郡貢獻轉運皆從東冶汎海¶
而至風波艱阻沉溺相係𢎞奏開零陵桂陽嶠道於是¶
夷通遂為常路在職二年省三億萬計元和元年代鄧¶
<pb:KR2g0040_WYG_002-6b>¶
彪為太尉奏尚書張林阿附竇憲帝詰讓𢎞因乞骸骨¶
病卒勅褐巾布衣素棺殯歛以還鄉里(據袁𢎞漢紀謝/承范曄漢書恭)¶
(修/)¶
　　蔡倫¶
蔡倫字敬仲桂陽人也永平末給事宮掖建初中為小¶
黄門和帝即位轉中常侍豫叅帷幄倫有才學盡心敦¶
慎數犯嚴顔匡弼得失每休沐輙閉門絶賔暴體田野¶
後加尚方令永元九年監作祕劍及諸器械莫不精工¶
<pb:KR2g0040_WYG_002-7a>¶
堅宻為後世法自古書契多編竹簡其用縑帛者謂之¶
紙縑貴而簡重不便於人倫乃造意用樹膚麻頭及敝¶
布魚網以為紙元興初奏上帝善其能天下咸稱蔡侯¶
紙元初元年鄧太后以倫久在宿衛封為龍亭侯邑五¶
百户後為長樂太僕四年帝以經傳之文多不正定乃¶
選通儒謁者劉珍及博士良史詣東觀各讎校漢家法¶
令倫監典其事(據東觀漢紀後漢/書水經注恭修)¶
　　王充¶
<pb:KR2g0040_WYG_002-7b>¶
王充字仲任㑹稽上虞人師事班彪好博覧而不守章¶
句家貧無書嘗遊洛陽書肆閲所賣書一見輙能記憶¶
肅宗時詔公車徴病不行嘗著論衡八十五篇二十餘¶
萬言釋物𩔖同異正時俗嫌疑蔡邕入吳得其書帳中¶
祕玩以為談助王朗守㑹稽持還許下人稱其才進充¶
年漸七十志力衰耗乃造養性書十六篇裁節嗜欲頥¶
神自守永元中卒(據袁崧謝承後漢/書抱朴子恭修)¶
　　楊孚¶
<pb:KR2g0040_WYG_002-8a>¶
楊孚字孝元南海人章帝朝舉賢良對策上第拜議郎¶
和帝即位用兵匈奴孚奏言創造用武守業尚文故周¶
勝殷則有載戢干戈之頌太宗息兵嘗言自勝衣冠念¶
不及兵先帝繼述虜來則應未嘗先伐故孝章之謚追¶
配孝文詩曰允文文王克開厥後又曰倬彼雲漢為章¶
于天三帝之謂也願陛下䋲美祖宗毋輕用武永元十¶
二年旱災令在廷議政令得失孚曰漢制郡國之士肄¶
誦孝經察其志行選舉孝亷故帝謚必稱孝者躬行化¶
<pb:KR2g0040_WYG_002-8b>¶
率也王莽不服母䘮天下誅之然今時公卿大夫罹父¶
母憂不得去位而黎萌孝弟力田反得爵級非所以為¶
民表儀也且郡邑侵漁不知紀極貨賂通于上下治道¶
衰矣宜詔中外臣民均行三年通䘮而吏治必務亷平¶
以勸選舉之士庶㡬克諴小民副承天意帝從其議詔¶
禁有司假勢行邪其巧法析律餙文増辭貨行於言罪¶
成乎手者重罪之賜天下男子為後者爵二級三老孝¶
悌力田三級鰥寡孤獨篤疾不能自存者粟人三斛時¶
<pb:KR2g0040_WYG_002-9a>¶
南海屬交趾郡刺史夏則廵行封部冬則還奏天府舉¶
刺不法其後競事珍獻孚乃枚舉物性靈悟指為異品¶
以諷切之著為南裔異物志自後羅浮瑇瑁之屬日絶¶
時謂能通神明孚家江滸北岸嘗移洛陽松栢種植宅¶
前隆冬蜚雪盈樹人因目其所嚮為河南或問其故孚¶
曰偶然耳草木豈能動天哉後為臨海太守復著臨海¶
水土記世服孚高識不徒博雅(據范&KR0110;袁宏後漢書黄/恭交廣記藝文𩔖聚初)¶
(學記吳銃三/才廣記恭修)¶
<pb:KR2g0040_WYG_002-9b>¶
　　張重¶
張重字仲篤合浦人篤學善言嶺表望士刺史推擇為¶
日南郡從事上計入洛明帝訝其么麽問之曰何郡小¶
吏重抗聲對曰臣日南計吏非小吏也陛下欲得其才¶
抑將稱骨度肉也帝善其對正旦大㑹帝問曰日南郡¶
北向視日耶重對曰郡有雲中金城不必皆有其寔日¶
南日亦俱出於東爾至於風氣暄暖日影仰當官民居¶
止随情&KR0405;向東西南北廻背無定所謂日域在南者也¶
<pb:KR2g0040_WYG_002-10a>¶
帝益善之賜以金帛自此上計召對皆有賞焉(據范泰/古今善)¶
(言太平御覧/水經注恭修)¶
　　養奮¶
養奮字叔高鬱林人博通墳籍以布衣舉方正和帝策¶
問隂陽不和或水或旱奮對曰天有隂陽隂陽有四時¶
四時有正令春夏則予恵布施寛仁秋冬則剛盛威行¶
刑賞罰殺生各應其時則隂陽和四時調風雨時五糓¶
升今則不然長吏多不奉行時令為政舉事干逆天氣¶
<pb:KR2g0040_WYG_002-10b>¶
上不恤下下不忠上百姓困乏而不䘏衆怨欝積故隂¶
陽不和風雨不時災害縁𩔖水者隂盛小人居位依公¶
營私䜛言誦上雨漫溢者五糓有不升而賦稅不為減¶
百姓虛竭家有愁心也奮蓋一時名儒云(據姓纂風俗/通氏族愽考)¶
(通志畧/恭修)¶
　　(闕/)¶
(闕/)　　　　　　　　　　　　　　　　　　師(闕/)¶
　　　　　　　　詩論語光武(闕/)　　　　署(闕/)¶
<pb:KR2g0040_WYG_002-11a>¶
　　　　　郎中(闕/)武中入授皇(闕/)¶
　　　　中郎將永平五年遷大鴻臚(闕/)　　　　几¶
(闕/)　　有疑輙遣(闕/)　　　舍郎(闕/)　　以(闕/)¶
恩(闕/)　　　　　　　　帛(闕/)　増於(闕/)　咸皆散與¶
諸生(闕/)　　　　　臨(闕/)　於(闕/)　福拜郎(闕/)亦(闕/)論¶
(闕/)入授和帝(據袁崧謝承/後漢書恭修)¶
　　鄧盛¶
鄧盛字伯直蒼梧人仕為秭(闕/)　聞母病(闕/)印綬去及¶
<pb:KR2g0040_WYG_002-11b>¶
歸母果亡居䘮盡孝(闕/)　　　　　　行履服竟即辟¶
之初(闕/)府(闕/)　　　　　尉諸曹掾時彭城相左尚(闕/)¶
𧷢(闕/)　　　　　拷騐踰年不竟更選盛覆拷盛至(闕/)¶
洗沐尚(闕/)械賜(闕/)盛謂尚曰君受(闕/)　　　　　如(闕/)¶
命遇君(闕/)不可以小人相(闕/)　　　　尚曰今使君相¶
待以禮尚獨何心不以死相歸乎即引筆具對時人語¶
曰淑問得竟臯陶鄧盛公卿而下皆禮重之(據交廣記/萬姓譜恭)¶
(修/)¶
<pb:KR2g0040_WYG_002-12a>¶
　　楊扶(子喬璇附/)¶
楊扶字聖儀㑹稽烏傷人其先河東人也和帝永元中¶
扶以薦辟為武源令遷交趾刺史有理能名洞民羣黨¶
刦畧督郵往捕反為所傷扶益兵縛之縱使就粟南海¶
行二日盡投江中有瞽嫗市物泉刀盡失訟諸扶扶宻¶
詗得所遺予嫗州人為之謡曰楊聖儀政多竒蓋此𩔖¶
也生二子長喬為尚書容儀偉麗數上言政事桓帝愛¶
其才貎詔妻以公主喬固辭不聼遂不食死次子舉孝¶
<pb:KR2g0040_WYG_002-12b>¶
亷靈帝時為零陵太守時蒼梧桂陽賊攻郡縣璇制馬¶
車&KR0504;灰繫布馬尾順風鼓灰以火燒布馬驚奔突弓弩¶
亂發鉦鼓鳴震賊駭破散梟其渠帥郡境以清詔拜議¶
郎三遷為南海太守所在有異政尚書令張温特表薦¶
之徴拜尚書僕射乞骸卒於家(據後漢書浦江/人物記恭修)¶
　　鍾離意¶
鍾離意字子阿㑹稽山隂人也少為郡督郵舉孝亷辟¶
大司徒侯覇府詔部送徒詣河南冬寒徒病過𢎞農意¶
<pb:KR2g0040_WYG_002-13a>¶
輙移屬縣使作徒衣縣不得已與之而上書言狀意亦¶
具以聞光武得奏以見霸曰君所使掾何乃仁於用心¶
誠良吏也意於道解徒桎梏剋期俱至除瑕丘令吏有¶
檀建者盗竊縣内意問狀服罪不忍加刑遣建長休建¶
父設酒令建進藥而死遷堂邑令縣人防廣為父報讐¶
繫獄母死廣哭泣不食意憐傷之聼廣歸家殯歛訖入¶
獄意宻以狀聞廣減死論顯宗徴為尚書交趾太守張¶
恢坐𧷢伏法資物簿入大司農詔班賜羣臣意得珠璣¶
<pb:KR2g0040_WYG_002-13b>¶
悉委地而不拜賜帝怪問故對曰臣聞孔子忍渇于盜¶
泉之水曽参囬車于勝母之閭惡其名也此𧷢穢之寳¶
誠不敢拜帝嗟嘆曰清乎尚書之言乃更賜庫錢三十¶
萬轉尚書僕射車駕數幸廣成苑意當車乗諌般樂遊¶
畋之事天子即時還宮永平三年夏旱而大起北宮意¶
詣闕免冠上䟽帝策詔意冠履分布禱雨&KR0239;大匠止作¶
諸宮減省不急遂應時㴻雨焉時詔賜降胡子縑尚書¶
案事誤十為百帝見司農上簿大怒召郎將笞之意入¶
<pb:KR2g0040_WYG_002-14a>¶
叩頭曰過誤之失常人所容若以懈慢為愆則臣位大¶
罪重郎位小罪輕咎皆在臣乃解衣就格帝意解使復¶
冠而貰郎㑹連有變異意復上䟽切諌帝雖不能用然¶
知其至誠亦以此不得久留出為魯相到官出私錢萬¶
三千付户曹孔訢修夫子車身入廟拭几席劒履後徳¶
陽殿成百官大㑹帝謂公卿曰鍾離尚書若在此殿不¶
立意令瑕丘堂邑及魯相五年愛利為化輕刑慎罰拊¶
循百姓人多殷富以久病卒官詔賜錢二十萬(據東觀/紀後漢)¶
<pb:KR2g0040_WYG_002-14b>¶
(書孔庭纂/要恭修)¶
　　許荆¶
許荆字少張㑹稽陽羡人少為郡掾嘗拯兄子世於難¶
太守黄兢舉孝亷和帝時遷桂陽太守郡濵南州風俗¶
脆薄荆為設䘮紀婚姻制度使知禮禁嘗行春耒陽蔣¶
均兄弟争財互相言訟荆對之嘆曰吾荷國重任而教¶
化不行咎在太守顧使吏上書陳狀欲詣廷尉均兄弟¶
咸悔各求受罪郴人謝𢎞等不養父母兄弟分析因此¶
<pb:KR2g0040_WYG_002-15a>¶
皆還供養者千餘人在事十二年父老稱歌以病上徴¶
拜諌議大夫卒於官桂陽人為立廟樹碑(據謝承袁宏/後漢書恭修)¶
　　招猛¶
招猛南海人舉茂才為郎元初中官大鴻臚卿掌諸侯¶
及四方歸義蠻夷與郡國上計而諸王入朝拜諸王嗣¶
子禮儀皆屬焉猛善於其職動無違禮四夷重譯若高¶
句麗馬韓𤣥莵南夷初附及就封入覲者至容臺肄儀¶
行事猛舉制詔示之悉㥦其情云(據東觀記玉/海姓苑恭修)¶
<pb:KR2g0040_WYG_002-15b>¶
　　綦毋俊¶
綦毋俊㑹稽上虞人也少治左氏春秋永初中舉孝亷¶
拜左校令出為交趾刺史元初三年合浦蠻夷反叛遣¶
侍御史任連督州郡兵討之俊(闕/)　蒼梧乃往戎行所¶
向摧靡功當封賞上(闕/)　　命使自謂致冦當誅安(闕/)¶
下詔美之其後(闕/)郡虞翻稱俊㧞濟一郡讓爵土之封¶
謂此也(據交廣記㑹稽/典録  志恭修)¶
　　陳(闕/)¶
<pb:KR2g0040_WYG_002-16a>¶
陳(闕/)南海人也家居海上蠻俗荒陋學覧經典行誼卓¶
然郡舉孝亷永建中官至蒼梧太守推誠(闕/)　導(闕/)¶
悌民有遺腹子為父報讐殺人吏役捕獲因念其無嗣¶
令其妻侍獄中後產一男郡人歌(闕/)　　　　恩廣(闕/)¶
能令死囚有後代徳叅(闕/)　　　　　安中(闕/)為廷尉¶
郡每以五(闕/)　　　臨(闕/)　門上令小童㓗服舞之(據/太)¶
(平御覧/)¶
　　李進¶
<pb:KR2g0040_WYG_002-16b>¶
李進(闕/)　　高興人世(闕/)家進獨明悟誦通(闕/)¶
時嘗(闕/)　　　　　彩(闕/)　　　及(闕/)　知所(闕/)¶
　¶
　　　　　　　　　反叛遣進為武陵太守帥兵往¶
討大破之進簡選將吏得其情和在郡九年梁太后臨¶
朝下詔増進秩二千石賜錢二十萬中平間代賈琮為¶
交趾刺史奏請依中州例貢士後阮琴以茂才仕至司¶
𨽻校尉交趾人材得與中州同選實自進始其子孫蕃¶
<pb:KR2g0040_WYG_002-17a>¶
衍布在交廣多仕至大官高興人遂以客雞為祥比至¶
陳寳焉(據黄恭交廣記後漢/書太平御覧恭修)¶
　　龍丘萇¶
龍丘萇太末人隐居山中志不降辱王莽時連辟不至¶
更始初任延為㑹稽都尉掾吏白請召萇延曰龍丘先¶
生躬徳履義有伯夷原憲之節遣功曹奉謁修書記致¶
醫葯使者相望於道嵗餘乃詣府拜議曹祭酒其隐居¶
九石特秀林木色丹如蓮花復有巖穴如窻牖中有石¶
<pb:KR2g0040_WYG_002-17b>¶
牀因萇曰龍丘山云(據後漢書風俗/通東陽記恭修)¶
　¶
　¶
　¶
　¶
　¶
　¶
　百越先賢志卷二¶
