# -*- mode: mandoku-view; -*-
#+TITLE: 百越先賢志
#+DATE: 2015-08-24 22:35:46.005673
#+PROPERTY: ID KR2g0040
#+PROPERTY: BASEEDITION WYG    
#+PROPERTY: JUAN 卷三 
<pb:KR2g0040_WYG_003-1a>¶
欽定四庫全書¶
　百越先賢志卷三　　　　明　歐大任　撰¶
　　徐栩¶
徐栩字敬卿㑹稽由拳人少為獄吏執法詳明遷小黄¶
令時陳留遭蝗野無遺草小黄飛逝不集刺史行部奏¶
栩他事栩去官蝗即日至刺史媿謝令還邑蝗即去後¶
為長沙太守(據孔曄㑹/稽紀恭修)¶
　　澹臺敬伯(高彪附/)¶
<pb:KR2g0040_WYG_003-1b>¶
澹臺敬伯㑹稽人受韓氏詩於淮陽薛漢當時言詩者¶
推漢為長敬伯與犍為杜橅鉅鹿韓伯高為弟子最知¶
名又無錫高彪常訪馬融覆刺遺書及餞督軍御史第¶
五永作箴一篇議郎蔡邕等美其文以為莫尚也(據范/曄後)¶
(漢書漢雜事世/説新語恭修)¶
　　劉熈¶
劉熈字成國交州人先北海人也博覧多識名重一時¶
薦辟不就避地交州人謂之徴士往來蒼梧南海客授¶
<pb:KR2g0040_WYG_003-2a>¶
生徒數百人乃即名物以釋義惟揆事源致意精㣲作¶
釋名二十七篇自為之序又著謚法三卷皆行於世建¶
安末卒於交州崇山下有劉熈墓云(據交廣春秋文/獻通考恭修)¶
　　孟嘗¶
孟嘗字伯周㑹稽上虞人也少修操行仕郡為户曹史¶
上虞有寡婦至孝養姑姑夀終夫女弟先懷嫌忌誣婦¶
厭苦供養加鴆其母列訟縣庭郡不加察結竟其罪嘗¶
先知枉狀言之太守太守不為理嘗謝病去婦竟寃死¶
<pb:KR2g0040_WYG_003-2b>¶
自是郡中連旱二年太守殷丹到官訪問其故嘗詣府¶
具陳寡婦寃誣之事因曰昔東海孝婦感天致旱于公¶
一言甘澤時降宜戮訟者以謝寃魂庻幽枉獲伸時雨¶
可期丹從之刑訟女而祭婦墓天果雨糓稼以登嘗後¶
策孝亷舉茂才拜徐令遷合浦太守郡不產榖而海出¶
珠與交趾比境通商販貿粮食先時守宰並貪穢詭人¶
採求珠漸徙於交趾郡界行旅不至貧者死餓于道嘗¶
革易前弊求民病利不踰嵗去珠復還商貨流通百姓¶
<pb:KR2g0040_WYG_003-3a>¶
頼焉被徴當還吏民攀請車不得進乃載民船夜遁去¶
隐窮澤身自耕傭隣縣士人慕其徳就居止者百餘家¶
桓帝時尚書同郡楊喬上書薦之竟不見用卒於家(據/謝)¶
(承范曄後/漢書恭修)¶
　　黄昌¶
黄昌字聖真㑹稽餘姚人家本孤㣲居近學宮數見諸¶
生修庠序之禮因就經學又曉習文法仕郡為決曹刺¶
史行部見昌竒之辟從事後拜宛令好𤼵姦伏人有盜¶
<pb:KR2g0040_WYG_003-3b>¶
其車蓋者宻遣親客至門下賊曹家掩得之悉收其家¶
一時殺戮大姓戰懼皆稱神明朝廷舉能遷蜀郡太守¶
先太守李根老多悖政百姓侵寃及昌到吏人訟者七¶
百悉為斷理莫不得所宻捕盜帥一人脅使條諸縣強¶
暴之人姓名居處乃分遣掩討無有遺脫宿惡大姦皆¶
奔走他境視事四年遷陳相遷河内太守再遷頴川太¶
守永和五年徴拜將作大匠漢安元年補大司農左轉¶
太中大夫卒(據後漢書蜀/大紀恭修)¶
<pb:KR2g0040_WYG_003-4a>¶
　　彭脩¶
彭脩字子陽㑹稽毗陵人年十五父為郡吏得休與脩¶
俱歸道為盜所刦脩㧞佩刀前持盜帥曰父辱子死卿¶
不顧死耶盜相謂曰此童子義士也辭謝而去鄉黨稱¶
其名後仕郡為功曹西部都尉宰鼌行太守事以㣲過¶
收吳縣獄吏將殺之主簿鍾離意争諫甚切鼌怒縛意¶
欲案之掾史莫敢諌脩排闥入拜於庭曰昔任座靣折¶
文侯朱雲攀毁欄檻自非賢君安得忠臣今慶明府有¶
<pb:KR2g0040_WYG_003-4b>¶
任座朱雲也鼌遂原意罰貰獄吏罪州因辟從事時賊¶
張子林等作亂郡請脩守吳令脩與太守出討賊賊飛¶
矢雨集脩障扞太守而為流矢所中死太守得全賊素¶
聞其恩信即殺弩中脩者餘即降散曰自為彭君故降¶
不為太守服也(據後漢書萬/姓譜恭修)¶
　　魏朗¶
魏朗字少英㑹稽上虞人少為縣吏兄為鄉人所殺朗¶
白日操刃報讐於縣中遂亡命到陳國從博士郤仲信¶
<pb:KR2g0040_WYG_003-5a>¶
學春秋圖緯又詣太學受五經京師長者李膺之徒争¶
從之初辟司徒府遷彭城令㑹九真賊起以薦為九真¶
都尉討破羣賊桓帝美其功徴拜議郎遷尚書屢陳便¶
宜有所補益出為河内太守政為三河表尚書令陳蕃¶
薦朗公忠亮直宜在機宻復為尚書被黨議免歸家後¶
竇武誅朗以黨被急徴行至牛渚自殺著書數篇號魏¶
子云(據後漢/書修)¶
　　徐徴¶
<pb:KR2g0040_WYG_003-5b>¶
徐徴字君求荔浦人少有方直之行持守不撓通書傳¶
尤明律令延熹四年由中郎為郡督郵時常侍唐衡豪¶
横京師無所與校遣賔客至蒼梧不循法度徴便收客¶
郡市髠笞已乃白太守太守大怒收徴付獄主簿守閣¶
懇白曰此人恃強買賣既侵百姓又汚婦女徴上念明¶
政據刑申耻今不使治郡便無爪牙之吏後督郵當徒¶
跣膝行奉諸貴戚賔客耳太守不得已釋之徴短小而¶
果世謂智過其軀居常以日南張重自儗云(據交廣記/姓苑恭修)¶
<pb:KR2g0040_WYG_003-6a>¶
　　申朔¶
申朔字元游蒼梧人性亷慎常着布&KR0237;布袴不事綺紈¶
鄉邑歎慕之舉孝亷為九眞都尉後擊狂賊有功民頌¶
其徳(據陸&KR0601;先/賢傳修)¶
　　張武¶
張武者㑹稽由拳人也父業郡門下掾送太守妻子還¶
鄉里至河内亭盜夜刦之業與賊戰死亡失屍骸武年¶
幼不及識父後之太學受業每節常持父遺劎至亡處¶
<pb:KR2g0040_WYG_003-6b>¶
祭醊號泣而還太守第五倫嘉其行舉孝亷遭母䘮過¶
毁傷父䰟靈不返哀慟絶命(據後漢/書修)¶
　　陸續(子稠逄褒孫康曽孫績/)¶
陸續字智初㑹稽吳人也幼孤仕郡户曹史嵗荒民困¶
太守尹興使續於都亭賦民饘粥事畢興問所食幾何¶
續口説六百餘人皆分别姓名無一差謬興異之刺史¶
行部見續辟為别駕從事病還為郡門下掾是時楚王¶
英謀反隂䟽天下善士楚事覺顯宗得其録有尹興名¶
<pb:KR2g0040_WYG_003-7a>¶
徴興詣廷尉獄續與主簿梁宏功曹史駟勲及掾史五¶
百餘人詣洛陽詔獄就考諸不堪苦楚死者大半唯續¶
宏勲掠考五毒肌肉消爛終無異詞續母至京師覘候¶
消息獄事持急無縁相聞但作饋食付門卒以進續對¶
食悲泣不能自勝使者怪問其故續曰母來不得相見¶
故泣耳使者怒召門卒將案之續曰因食餉羮識母所¶
自調和故知來耳非人告也使者問何以知母所作續¶
曰母截肉未嘗不方斷葱以寸為度是以知之使者問¶
<pb:KR2g0040_WYG_003-7b>¶
諸謁舍續母果來於是上書説續行狀帝即赦興等事¶
還鄉里禁錮續老病終長子稠廣陵太守中子逄樂安¶
太守少子褒連徴不就褒子康武陵太守轉桂陽樂安¶
徴拜議郎出為廬江太守獻帝時天下大亂臨終屈指¶
庚子嵗天下鼎分謂少子績曰從今以後六十年車同¶
軌書同文晉太康平吳蓋其家傳象數云(據後漢書水/經注恭修)¶
　　戴就¶
戴就㑹稽上虞人仕郡倉曹掾揚州刺史歐陽叅奏太¶
<pb:KR2g0040_WYG_003-8a>¶
守成公浮&KR0141;罪遣部從事薛安案倉庫簿領收就於錢¶
塘縣獄幽囚考掠五毒叅至就慷慨直辭色不變容又¶
燒鋘斧使挾於肘腋覆船下薫以馬通以大鍼刺指爪¶
爪悉墮落主者以狀白安安呼見就謂曰太守罪穢狼¶
藉受命考寔君何故以骨肉拒扞耶就據地答言太守¶
剖符大臣當以死報國卿雖衘命固宜申斷寃毒奈何¶
誣枉忠良强相掠理令臣謗其君子證其父薛安庸騃¶
忸行無義就考死之日當白之於天與羣鬼殺汝於亭¶
<pb:KR2g0040_WYG_003-8b>¶
中如䝉生全當手刃相裂安深竒其壯節解械美談表¶
其言詞解釋郡事徴浮還京師免歸鄉里太守劉寵舉¶
就孝亷光禄主事(據後漢書風/俗通恭修)¶
　　唐珍¶
唐珍字恵伯桂陽人㓜聞讀書即能記誦天性恬漠寡¶
欲荆州刺史度尚甚稱重之及就辟召累官太常熹平¶
二年代楊賜為司空嘗奏請沿海立堠戍以防夷冦天¶
子不從自言先世家本頴川大父南徙已居三世同族¶
<pb:KR2g0040_WYG_003-9a>¶
有中常侍衡與左琯等竊弄威福衡常呼珍為弟珍耻¶
之然衡有弟方為京兆虎牙都尉珍謂所親曰彼已有¶
虎牙弟又奚用弟我為耶自是陽瘖不復出言遂以久¶
病罷歸素師事郴人成武丁得黄老養性之術閉户呼¶
吸𤣥牝人罕接焉光和二年卒鄉人屢見其出入山水¶
間立廟祀之號唐司空廟(據太平御覧人代紀要/穎川志湟州志叅修)¶
　　朱儁¶
朱儁字公偉㑹稽上虞人也少孤以孝養名好義輕財¶
<pb:KR2g0040_WYG_003-9b>¶
用母繒帛為友人償債母責之儁跪對曰小損當大益¶
初貧後富必然理也縣長度尚見而竒之薦於太守韋¶
毅後太守尹端以儁為主簿熹平初端坐討賊失利罪¶
應棄市儁羸服到京師賂主章吏遂得刋定州奏免死¶
輸作端喜降免而不知其由儁亦終無所言舉孝亷除¶
蘭陵令政有異能為東海相所表㑹交趾部羣賊並起¶
牧守輭弱不能禁又交趾賊梁龍等萬餘人與南海太¶
守孔芝反叛攻破郡縣光和元年拜儁交趾刺史令過¶
<pb:KR2g0040_WYG_003-10a>¶
本郡簡募家兵及所調合五千人分两道而入既到州¶
界按甲不前先遣使觀賊虛實宣揚威徳以震動其心¶
既而與七郡兵俱進逼之遂斬梁龍降者數萬人旬月¶
盡定以功封都亭侯千五百户賜黄金五十斤徴為諌¶
議大夫及黄巾起公卿多薦儁有才畧拜為右中郎將¶
與左中郎將皇甫嵩討賊破之進封西鄉侯董卓忌之¶
初平四年為太尉録尚書事以日食策免持節鎮關東¶
長安中亂留拜大司農氾遂質儁等儁素剛即日𤼵病¶
<pb:KR2g0040_WYG_003-10b>¶
卒子皓亦有才行官至豫章太守(據袁宏後漢紀范曄/後漢書人代紀要恭)¶
(修/)¶
　　謝夷吾¶
謝夷吾字堯卿㑹稽山隂人也少為郡吏學風角占候¶
太守第五倫擢為督郵舉孝亷為夀張令稍遷荆州刺¶
史遷鉅鹿太守所在愛育人物有善績及倫作司徒令¶
班固為文薦夷吾曰臣聞堯登稷契政隆太平舜用臯¶
陶政致雍熈殷周雖有殷周昌發之君猶賴傅說呂望¶
<pb:KR2g0040_WYG_003-11a>¶
之策故能克崇其業允恊大中竊見鉅鹿太守㑹稽謝¶
夷吾出自中州厥土&KR0151;泥而英賢挺特竒偉秀出才兼¶
四科行包九徳仁足濟時知周萬物加以少膺儒雅韜¶
含六籍推考星度綜校圖録探&KR0296;聖祕觀變歴徴占天¶
知地與神合契據其道徳以經王務昔為陪𨽻與臣從¶
事奮忠毅之操躬史魚之節董臣嚴綱朂臣懦弱得以¶
免戾實賴厥勲及其應選作宰恵敷百里降福彌異流¶
化若神爰牧荆州威行邦國奉法作政有周召之風居¶
<pb:KR2g0040_WYG_003-11b>¶
儉履約紹公儀之操尋功簡能為外臺之表聼聲察實¶
為九伯之冠遷守鉅鹿政合時雍徳量績謀有伊呂管¶
晏之任闡𢎞道奥同史蘇京房之倫雖宻勿在公而身¶
出心隐不殉名以求譽不馳&KR1405;以要寵念存遜遁演志¶
箕山方之古賢實有倫序採之于今超然絶俗誠社稷¶
之元龜大漢之棟甍宜當㧞擢使登鼎司上令三辰順¶
軌於歴象下使五品咸訓於嘉時必致休徴克昌之慶¶
非徒循法奉職而已臣以頑駑器非其儔尸禄負乗夕¶
<pb:KR2g0040_WYG_003-12a>¶
惕若厲願乞骸骨更授夷吾上以光七曜之明下以厭¶
率土之望庻令微臣塞咎免悔夷吾先在荆州能决斷¶
罪疑行部到南陽遇孝章皇帝廵狩駕幸魯賜有詔&KR0239;¶
荆州刺史入傳録見囚徒戒長吏勿廢舊儀朕將覧焉¶
所決正一縣三百餘事事與上合而朝廷歎息曰諸州¶
刺史盡如此者朕不憂天下常以勵羣臣其善績著於¶
州郡有如此(據謝承范曄/後漢書恭修)¶
　　賀純¶
<pb:KR2g0040_WYG_003-12b>¶
賀純字仲真㑹稽人先慶氏也少即博極羣藝十辟公¶
府三舉賢良不至後徴拜議郎侍中時避安帝父諱改¶
姓為賀數陳灾異上便宜數十事多見省納遷江夏太¶
守徐州牧齊中書令邵皆其後也(據㑹稽典録元/和姓纂恭修)¶
　　董正¶
董正字伯和番禺人也少有令姿躭意術籍年十五通¶
毛詩三禮春秋以學行知名公府以其有用世才常詣¶
其廬疇咨理道數被辟命皆不就熹平末張角袁術起¶
<pb:KR2g0040_WYG_003-13a>¶
難天下亂正每觀天象知漢厯之不長輙掩涕太息或¶
勸使出仕歎曰潛龍以不見為徳君子以藏寳自完吾¶
惟竢時何廼相廹耶賦性高潔貧寒不戚志在規俗躬¶
耕以足衣食暇即講詩書陳禮法遠近多從之游鄉閭¶
或少為不善必相戒曰吾伯和得無入於其耳否有不¶
平者多詣正直之隐士南陽車遂聞正令名不遠千里¶
徑來投正正與同志恩如兄弟數年中遂得病正為傾¶
家救䘏病篤正呼遂曰徳陽君更有以見屬否遂瞪目¶
<pb:KR2g0040_WYG_003-13b>¶
曰以死累君言訖而絶正為停柩於堂殯殮之禮一視¶
兄弟之䘮躬送䘮於南陽而返越產素多竒瑰之貨畨¶
禺為都㑹商賈凑集貿遷易以致富加以夷獠叢雜習¶
尚輕悍鬭争射利未嘗知學感正清白偷俗自爾日變¶
建安中正卒葬番禺之東衆為刻碑表曰有漢徴士董¶
君之墓過者必式晉隆和中南海太守袁宏追想風采¶
乃訪求世族條列行誼聞於朝有詔旌表門閭墓禁樵¶
牧(據南越志廣州先賢傳太平/御覧淵穎文集一統志恭修)¶
<pb:KR2g0040_WYG_003-14a>¶
　　疎源¶
疎源字元流南海人出給郡役為户曹佐源性亷潔家¶
貧餉晏不至同舍人餉先至呼之共食源未嘗聼由是¶
知名後為尚書郎習練故事為九卿所重故人有詣源¶
欲通苞苴者源絶口不答臨别便與訣曰子以言汚我¶
從此與君絶矣儤直遇隆寒擁敗絮震掉戰憟吏獻裘¶
堅却之從司徒上書言事忤權貴得罪廢于家而卒(據/藝)¶
(文𩔖聚太平御覧/廣州先賢傳恭修)¶
<pb:KR2g0040_WYG_003-14b>¶
　　趙曄¶
趙曄字長君㑹稽山隂人嘗為縣吏奉檄迎督郵曄耻¶
於厮役遂棄車馬去到犍為資中詣杜撫受韓詩究竟¶
其術積二十年絶問不還家為發䘮制服曄卒業乃歸¶
州召補從事不就舉有道卒于家曄著吳越春秋詩細¶
歴神淵蔡邕至㑹稽讀詩細而歎息以為長于論衡邕¶
還京師傳之學者咸誦習焉(據謝承范曄後漢書/隋唐經籍志恭修)¶
　　韓說¶
<pb:KR2g0040_WYG_003-15a>¶
韓說字叔儒㑹稽山隂人博通五經尤善圖緯之學舉¶
孝亷與議郎蔡邕友善數陳灾𤯝及奏賦頌連珠稍遷¶
侍中光和元年説言于靈帝云晦日必食乞百官嚴裝¶
帝從之果如所言中平二年又上封事尅期宮中有災¶
至日南宮大火遷説江夏太守公事免年七十卒于家¶
(據謝承范曄/後漢書恭修)¶
　¶
　¶
<pb:KR2g0040_WYG_003-15b>¶
　¶
　¶
　¶
　¶
　¶
　¶
　¶
　百越先賢志卷三¶
